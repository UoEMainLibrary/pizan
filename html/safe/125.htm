<html>
<head>
<title>125.htm</title>
<meta http-equiv="Content-Type" Content="text/html; charset=iso-8859-1">

<style type="text/css">
.moyen {color: #663300; font-family: Verdana, Arial, sans-serif; font-size: 115%;}
</style>

<body bgcolor="#FFFFFF">


<br />
Example of a "Diplomatic Transcription" of folio 237v<br /><br /><br />
<div class="Moyen">
[237v]
 <br />le liure des epistres
 <br />[237c]
 <br /> Comme ia pieca paroles fussent meues
 <br />&nbsp;&nbsp;&nbsp;enre mon seigneur le preuost de lisle mai-
 <br />&nbsp;&nbsp;&nbsp;stre Iehan Iouhannes et cristine de pizan tou-
 <br />&nbsp;&nbsp;&nbsp;chans traictiez et liures de plusieurs materes
 <br />&nbsp;&nbsp;&nbsp;es quelles paroles le dit preuost ramentut
 <br />&nbsp;&nbsp;&nbsp;le rommant de la rose en lui attribuant
 <br />&nbsp;&nbsp;&nbsp;tres grant et singuliere louange et grant
 <br />&nbsp;&nbsp;&nbsp;dignete de la quel chose en repliquant
 <br />&nbsp;&nbsp;&nbsp;et assignant plusieurs raisons la dite
 <br />&nbsp;&nbsp;&nbsp;cristine dist que sauue sa reuerence si grant
 <br />&nbsp;&nbsp;&nbsp;louange ne lui appartenoit aucunement
 <br />&nbsp;&nbsp;&nbsp;selon son auis
 <br />
 <br />
 <br /> Item apres plusieurs iours enuoya le
 <br />&nbsp;&nbsp;&nbsp;dit preuost a cristine la coppie de vn epi-
 <br />&nbsp;&nbsp;&nbsp;stre la quelle adrecoit a vn sien ami nota-
 <br />&nbsp;&nbsp;&nbsp;ble clerc / le quel meu de raison estoit de
 <br />&nbsp;&nbsp;&nbsp;la meisme oppinion de la dite contre le
 <br />&nbsp;&nbsp;&nbsp;dit rommans / et pour lui ramener auoit
 <br />&nbsp;&nbsp;&nbsp;le dit preuost escript la dicte epistre moult
 <br />&nbsp;&nbsp;&nbsp;notablement aourne de belle rethorique
 <br />&nbsp;&nbsp;&nbsp;et pour estre en .ij. pars valable enuoya
 <br />&nbsp;&nbsp;&nbsp;a la dicte cristine ycellue
 <br />
 <br />
 <br /> Item comme cristine veu et considere la
 <br />&nbsp;&nbsp;&nbsp;dicte epistre rescript au dit preuost
 <br />&nbsp;&nbsp;&nbsp;sicomme cy apres pourra estre veu
 <br />
 <br />
 <br /> Item comme apres ces choses venist a
 <br />&nbsp;&nbsp;&nbsp;congnoissance a nottable personne maistre
 <br />&nbsp;&nbsp;&nbsp;Gontier col que la dicte cristine auoit es-
 <br />&nbsp;&nbsp;&nbsp;cript contre le rommant de la rose le
 <br />&nbsp;&nbsp;&nbsp;quel inanimez contre elle lui escript la
 <br />&nbsp;&nbsp;&nbsp;present epistre qui sensuit
 <br />
 <br />[237d]
 <br />Maistre Gontier col
 <br />
 <br />
 <br />A prudent honoree et scauent damoiselle
 <br />cristine
 <br />
 <br />
 <br />
 <br /> Femme de hault et esleue entendement
 <br />&nbsp;&nbsp;&nbsp;digne donneur et recommandacions
 <br />&nbsp;&nbsp;&nbsp;grans iay ouy parler par la bouche de
 <br />&nbsp;&nbsp;&nbsp;plusieurs & nottables clers que entre
 <br />&nbsp;&nbsp;&nbsp;tes autres estudes et oeuures vertueuses
 <br />&nbsp;&nbsp;&nbsp;moult a louer comme ientens par leur
 <br />&nbsp;&nbsp;&nbsp;relacion / tu as nouuellement escript
 <br />&nbsp;&nbsp;&nbsp;par maniere de inuectiue aucunement
 <br />&nbsp;&nbsp;&nbsp;contre ce que mon maistre enseigneur
 <br />&nbsp;&nbsp;&nbsp;et familier feu maistre iehan de meun
 <br />&nbsp;&nbsp;&nbsp;vray catholique sollempnel maistre &
 <br />&nbsp;&nbsp;&nbsp;docteur en son temps en sainte theologie
 <br />&nbsp;&nbsp;&nbsp;philosophe tres parfont et excellant
 <br />&nbsp;&nbsp;&nbsp;sachant tout ce qui a entendement 
 <br />&nbsp;&nbsp;&nbsp;humain est sciible / du quel la gloire
 <br />&nbsp;&nbsp;&nbsp;et renommee vit et viura es aages a-
 <br />&nbsp;&nbsp;&nbsp;uenir entre les entendemens par ses
 <br />&nbsp;&nbsp;&nbsp;merites leuez par grace de dieu &
 <br />&nbsp;&nbsp;&nbsp;oeuure de nature fist et compila ou
 <br />&nbsp;&nbsp;&nbsp;liure de la Rose / Et comme dient les
 <br />&nbsp;&nbsp;&nbsp;relateurs ou referendaires de ceste cho-
 <br />&nbsp;&nbsp;&nbsp;se tefforces et estudies de la reprendre
 <br />&nbsp;&nbsp;&nbsp;et chargier de faultes en ta dicte oeu-
 <br />&nbsp;&nbsp;&nbsp;ure nouuelle / la quelle chose me vient
 <br />&nbsp;&nbsp;&nbsp;a grant amiracion et merueille inextima-
 <br />&nbsp;&nbsp;&nbsp;ble / et a ce non croire me meut lexperience
 <br />&nbsp;&nbsp;&nbsp;& excercite de toy dauoir sceu leu & enten-
 <br />&nbsp;&nbsp;&nbsp;du lui ou dit liure & en ses autres fais
 <br />&nbsp;&nbsp;&nbsp;en francois et autres plusieurs & diuers
 <br />&nbsp;&nbsp;&nbsp;docteurs aucteurs et poetes / Et pour ce
 <br />

</div>
<br />

</body>
</html>
